# Laskari 1 - Kotitehtävät

## Tehtävä 1

Tietojenkäsittelytieteen laitoksen ohjelmistotuotantoprojektien hallinnointia varten tarvitaan tietojärjestelmä, jonka tulisi tukea seuraavanlaista toiminnallisuutta.

> Ennen lukukauden alkua asiakkaat lähettävät perustettaville ryhmille tehtäväkuvauksia, jotka vastuuhenkilö laittaa ilmoittautumisen alkaessa näkyville. Kukin opiskelija ilmottautuu johonkin ryhmään. Ilmoittautumisen yhteydessä opiskelijan tiedot (mm. opiskelijanumero ja email-osoite) siirretään yliopiston opiskelijarekisteristä järjestelmään. Kurssin puolessa välissä sekä lopussa opiskelijat suorittavat vertaisarvioinnin. Kummassakin vertaisarvioinnissa opiskelijat vastaavat useampaan kysymykseen, jotka vastuuhenkilö on laatinut. Jokaisessa kysymyksessä opiskelija antaa vastauksen koskien jokaista ryhmänsä jäsentä (kysymys voisi olla esim. "arvioi ohjelmointitaito skaalalla 1-5"). Kunkin ryhmän ohjaaja näkee ryhmäläistensä tekemät vertaisarviot. Projektien päätyttyä ryhmän asiakas laatii ryhmää koskevan loppuarvion. Loppuarvio sekä kaikkien ryhmien jäsenten tekemät vertaisarviot ovat vastuuhenkilön luettavissa.

Tunnista tietojärjestelmän käyttäjät ja mieti minkälaisia käyttötapauksia järjestelmällä tulisi olla. Käyttötapauksesta riittää mainita nimi ja käyttötapauksen kulku lyhyesti. Tee myös käyttötapauskaavio.

## Tehtävä 2

Kuvaa edellisen tehtävän käyttötapauksista __kaksi__ tarkemmalla tasolla.

Käytä kuvaamiseen Alistair Cockburnin käyttötapauspohjaa, joka löytyy osoitteesta [http://www.cs.helsinki.fi/u/mluukkai/ohmas10/usecase.pdf](http://www.cs.helsinki.fi/u/mluukkai/ohmas10/usecase.pdf),  tai samaa tyyliä kun luennolla käytettiin.

## Tehtävä 3

Tietojenkäsittelytieteen laitoksen harjoitustyöryhmien hallintaa ja tuntikirjanpitoa varten tarvitaan ohjelmisto. Seuraavassa vapaamuotoinen kuvaus ohjelmistolta vaadittavalta toiminnallisuudelta.

> Ohjelmoinnin, Tietorakenteiden ja Tietokantojen harjoitustöissä opiskelijan on pidettävä kirjaa käyttämistään työtunneista. Aina kun opiskelija tekee tehtäviä harjoitustyöhön liittyen, on
hänen kirjatattava ylös käyttämänsä työaika ja tieto millaiseen tehtävään aika käytettiin. Työ-
tehtävät jakautuvat seuraaviin kuuteen luokkaan: määrittely, suunnittelu, ohjelmointi, testaus,
dokumentointi ja muuta.
Harjoitustyöt tehdään ryhmässä, johon kuuluu useita opiskelijoita ja yksi ohjaaja. Kaikki ryhmään kuuluvat opiskelijat tekevät saman aineen (Ohjelmointi, Tietorakenteet tai Tietokannat)
harjoitustyötä. Kukin opiskelija tekee työnsä itsenäisesti. Ryhmän ohjaaja luo jokaiselle ryhmäläiselle käyttäjätunnuksen järjestelmään. Käyttäjätunnuksen luonnin yhteydessä opiskelijan
tiedot (mm. osoite, aloitusvuosi, pääaine) kopioidaan OODI-järjestelmästä. Harjoitustyön aikana ohjaaja seuraa ryhmäläisten etenemistä järjestelmän avulla. Opintoesimiehen vastuulla
on luoda kaikille ohjaajille sopivat käyttäjätunnukset järjestelmään sekä lisätä järjestelmään
tiedot jokaisesta ryhmästä. Ryhmän tiedot (ohjaaja, tapaamisajat, alku- ja loppupäivämäärä)
kopioidaan laitoksen kurssikirjanpitojärjestelmästä.

Laadi kuvatusta ohjelmistosta karkean tason käyttötapausmalli, eli etsi käyttäjät ja
käyttötapaukset. Määrittele kunkin käyttötapauksen kulku lyhyesti (maksimissaan rivi
per käyttötapaus) tekstinä. Mainitse myös jokaisen käyttötapauksen yhteydessä siihen
liittyvät käyttäjät sekä esiehdot.

## Tehtävä 4

Piirrä edellisen tehtävän perusteella kuvatun ohjelman käyttötapauskaavio.
